# Guerriero

**Descrizione della classe:** I guerrieri sono personaggi umani
addestrati nell'arte del combattimento. Comprendono sia nobili cavalieri
e audaci spadaccini che i brutali teppisti e mercenari brizzolati.

In un gruppo di avventurieri, i guerrieri formano la prima linea,
tenendo a bada il nemico e proteggendo i membri più vulnerabili del
gruppo.

### **Tabella** 4-4: **Abilità del guerriero per livello**

|                                                                                                                                                                                                                                                                              |         |        |     |     |     |               |     |     |     |     |                       |
|------------------------------------------------------------------------------------------------------------------------------------------------------------------------------------------------------------------------------------------------------------------------------|---------|--------|-----|-----|-----|---------------|-----|-----|-----|-----|-----------------------|
|                                                                                                                                                                                                                                                                              |         |        |     |     |     | Tiri Salvezza |     |     |     |     |                       |
| Liv                                                                                                                                                                                                                                                                          | PX      | DV     | BAB | Cap | MdA | V             | B   | P   | S   | I   | Abilità speciali      |
| 1                                                                                                                                                                                                                                                                            | 0       | 1d8    | +1  | 4   | 4   | 12            | 13  | 14  | 15  | 16  |                       |
| 2                                                                                                                                                                                                                                                                            | 2000    | 2d8    | +1  | 4   | 4   | 12            | 13  | 14  | 15  | 16  |                       |
| 3                                                                                                                                                                                                                                                                            | 4000    | 3d8    | +2  | 4   | 5   | 11            | 12  | 13  | 14  | 15  |                       |
| 4                                                                                                                                                                                                                                                                            | 8000    | 4d8    | +2  | 4   | 5   | 11            | 12  | 13  | 14  | 15  |                       |
| 5                                                                                                                                                                                                                                                                            | 16000   | 5d8    | +3  | 5   | 5   | 10            | 11  | 12  | 13  | 14  |                       |
| 6                                                                                                                                                                                                                                                                            | 32000   | 6d8    | +4  | 5   | 6   | 9             | 10  | 11  | 12  | 13  |                       |
| 7                                                                                                                                                                                                                                                                            | 64000   | 7d8    | +4  | 5   | 6   | 9             | 10  | 11  | 12  | 13  |                       |
| 8                                                                                                                                                                                                                                                                            | 120000  | 8d8    | +5  | 5   | 6   | 8             | 9   | 10  | 11  | 12  |                       |
| 9                                                                                                                                                                                                                                                                            | 240000  | 9d8    | +6  | 6   | 7   | 7             | 8   | 9   | 10  | 11  | Assalto / Parare      |
| 10                                                                                                                                                                                                                                                                           | 360000  | 9d8+2  | +6  | 6   | 7   | 7             | 8   | 9   | 10  | 11  |                       |
| 11                                                                                                                                                                                                                                                                           | 480000  | 9d8+4  | +7  | 6   | 8   | 6             | 7   | 8   | 9   | 10  |                       |
| 12                                                                                                                                                                                                                                                                           | 600000  | 9d8+6  | +8  | 6   | 8   | 6             | 7   | 8   | 9   | 10  | Attacchi multipli (2) |
| 13                                                                                                                                                                                                                                                                           | 720000  | 9d8+8  | +8  | 7   | 8   | 6             | 6   | 7   | 8   | 9   |                       |
| 14                                                                                                                                                                                                                                                                           | 840000  | 9d8+10 | +9  | 7   | 8   | 6             | 6   | 7   | 8   | 9   |                       |
| 15                                                                                                                                                                                                                                                                           | 960000  | 9d8+12 | +10 | 7   | 9   | 6             | 6   | 7   | 8   | 9   |                       |
| 16                                                                                                                                                                                                                                                                           | 1080000 | 9d8+14 | +10 | 7   | 9   | 5             | 6   | 6   | 7   | 8   |                       |
| 17                                                                                                                                                                                                                                                                           | 1200000 | 9d8+16 | +11 | 8   | 9   | 5             | 6   | 6   | 7   | 8   |                       |
| 18                                                                                                                                                                                                                                                                           | 1320000 | 9d8+18 | +12 | 8   | 9   | 5             | 6   | 6   | 7   | 8   |                       |
| 19                                                                                                                                                                                                                                                                           | 1440000 | 9d8+20 | +12 | 8   | 10  | 5             | 5   | 6   | 6   | 7   |                       |
| 20                                                                                                                                                                                                                                                                           | 1560000 | 9d8+22 | +13 | 8   | 10  | 5             | 5   | 6   | 6   | 7   |                       |
| 21                                                                                                                                                                                                                                                                           | 1680000 | 9d8+24 | +14 | 9   | 10  | 5             | 5   | 6   | 6   | 7   |                       |
| 22                                                                                                                                                                                                                                                                           | 1800000 | 9d8+26 | +14 | 9   | 10  | 4             | 5   | 5   | 5   | 6   |                       |
| 23                                                                                                                                                                                                                                                                           | 1920000 | 9d8+28 | +15 | 9   | 11  | 4             | 5   | 5   | 5   | 6   |                       |
| 24                                                                                                                                                                                                                                                                           | 2040000 | 9d8+30 | +16 | 9   | 11  | 4             | 5   | 5   | 5   | 6   | Attacchi multipli (3) |
| 25                                                                                                                                                                                                                                                                           | 2160000 | 9d8+32 | +16 | 10  | 11  | 4             | 4   | 5   | 4   | 5   |                       |
| 26                                                                                                                                                                                                                                                                           | 2280000 | 9d8+34 | +17 | 10  | 11  | 4             | 4   | 5   | 4   | 5   |                       |
| 27                                                                                                                                                                                                                                                                           | 2400000 | 9d8+36 | +18 | 10  | 12  | 4             | 4   | 5   | 4   | 5   |                       |
| 28                                                                                                                                                                                                                                                                           | 2520000 | 9d8+38 | +18 | 10  | 12  | 3             | 4   | 4   | 3   | 4   |                       |
| 29                                                                                                                                                                                                                                                                           | 2640000 | 9d8+40 | +19 | 11  | 12  | 3             | 4   | 4   | 3   | 4   |                       |
| 30                                                                                                                                                                                                                                                                           | 2760000 | 9d8+42 | +20 | 11  | 13  | 3             | 4   | 4   | 3   | 4   |                       |
| 31                                                                                                                                                                                                                                                                           | 2880000 | 9d8+44 | +20 | 11  | 13  | 3             | 3   | 3   | 2   | 3   |                       |
| 32                                                                                                                                                                                                                                                                           | 3000000 | 9d8+46 | +21 | 11  | 13  | 3             | 3   | 3   | 2   | 3   |                       |
| 33                                                                                                                                                                                                                                                                           | 3120000 | 9d8+48 | +22 | 12  | 14  | 3             | 3   | 3   | 2   | 3   |                       |
| 34                                                                                                                                                                                                                                                                           | 3240000 | 9d8+50 | +22 | 12  | 14  | 2             | 2   | 2   | 2   | 2   |                       |
| 35                                                                                                                                                                                                                                                                           | 3360000 | 9d8+52 | +23 | 12  | 14  | 2             | 2   | 2   | 2   | 2   |                       |
| 36                                                                                                                                                                                                                                                                           | 3480000 | 9d8+54 | +23 | 12  | 15  | 2             | 2   | 2   | 2   | 2   | Attacchi multipli (4) |
| Liv = Livello, PX = Punti Esperienza, DV = Dadi vita, BAB = Bonus d’attacco base, Cap = Capacità, MdA = Maestria delle Armi, V = Veleno o raggio della morte, B = Bacchette magiche, P = Pietrificazione o paralisi, S = Soffio del drago, I = Incantesimi, verghe o bastoni |         |        |     |     |     |               |     |     |     |     |                       |

**Restrizioni sull'equipaggiamento:** I guerrieri possono indossare
qualsiasi armatura e usare qualsiasi arma o scudo.

**Punti ferita:** I guerrieri guadagnano 1d8 punti ferita per livello di
esperienza fino al 9° livello. Aggiungono il loro bonus di Cos a
ciascuno di questi tiri. Dopo il 9° livello, i guerrieri guadagnano 2
punti ferita per livello e non aggiungono ulteriori bonus di Cos (ma
mantengono i bonus ai tiri precedenti).

**Bonus d’attacco base:** Il bonus d'attacco di un guerriero si basa sul
suo livello. Vedi il Capitolo 10: Combattimento per i dettagli su come
questo si traduce nel valore per colpire le diverse classi di armatura.

**Capacità:** Un guerriero inizia il gioco con 4 punti capacità più un
numero di punti extra pari al suo bonus di Int. Questi punti possono
essere utilizzati per la stessa capacità o per capacità diverse. I
guerrieri guadagnano ulteriori punti capacità man mano che salgono di
livello. Vedi il Capitolo 5: Prove di abilità e capacità per la lista
delle capacità disponibili.

**Maestria delle armi:** I guerrieri iniziano il gioco con quattro gradi
di maestria delle armi, che devono essere spesi immediatamente per
acquisire competenza di base con due armi diverse. Vedi il Capitolo 6:
Maestria delle armi per le regole riguardo la maestria delle armi. I
guerrieri guadagnano ulteriori gradi di maestria delle armi man mano che
salgono di livello. Tuttavia, questi gradi non possono essere spesi
immediatamente dopo aver raggiunto il livello. Vedi il Capitolo 11:
Guadagnare esperienza per ulteriori dettagli.

**Tiri salvezza:** I guerrieri effettuano dei tiri salvezza facendo
riferimento ai valori elencati nella tabella 4-4.

**Assalto:** Al 9° livello, un guerriero guadagna la capacità di
effettuare attacchi smash in mischia. All'inizio del round, il giocatore
del guerriero dichiara che il suo personaggio sta effettuando un
assalto. Il guerriero perde automaticamente l'iniziativa e subisce una
penalità di -5 al tiro per colpire. Tuttavia, se l'attacco va a segno,
il guerriero può aggiungere il suo punteggio di forza al danno inflitto
dall'attacco aoltre al suo bonus di forza. Vedi il Capitolo 10:
Combattimento per i dettagli sugli assalti.

**Attacchi multipli:** Al 12° livello, un guerriero è in grado di
effettuare due attacchi per round contro qualsiasi creatura che riesca a
colpire tirando un 2+ al tiro di attacco (dopo i modificatori). Al 24°
livello, questo sale a tre attacchi e al 36° livello sale a quattro
attacchi. Vedi Capitolo 10: Combattimento per i dettagli sugli attacchi
multipli.

### Voti cavallereschi

Dopo aver raggiunto il 9° livello, un guerriero insignito di un titolo
nobiliare (cavaliere o superiore) può decidere di prendere i voti
cavallereschi e dedicarsi a una causa quali una chiesa o un nobile.
Prendere i voti cavallereschi pone delle restrizioni al comportamento
del guerriero, ma in cambio gli fornisce delle abilità extra.

Un guerriero che desidera prendere i voti cavallereschi deve prima
trovare un ordine cavalleresco adatto con cui condividere l'allineamento
e poi trascorrere un mese a vivere con l'ordine. Alla fine di questo
periodo, il guerriero intraprende una veglia notturna al termine della
quale diviene un cavaliere. Una volta che il guerriero si è qualificato
in questo modo, l'ordine lo colloca presso una particolare chiesa o un
nobile sostenitore dell'ordine. Il guerriero può avere o meno la
possibilità di scegliere il proprio signore, ma tradire un signore è
considerato un tradimento dell'ordin. Ciò priverà il cavaliere di tutte
le abilità cavalleresche e potrà persino incorrere nell'ira dell'ordine.

Tutti i cavalieri devono obbedire a un rigido codice di condotta, i cui
dettagli variano da un ordine all'altro, ma di solito comportano
l'obbligo di offrire ospitalità e/o rifugio ai compagni dello stesso
ordine.

I cavalieri legali sono spesso chiamati paladini, e i cavalieri caotici
sono spesso chiamati vendicatori, ma questo non comporta alcuna
differenza per le meccaniche di gioco.

Come membro di un ordine cavalleresco, il guerriero ottiene i seguenti
benefici:

**Percepire il male:** il cavaliere può lanciare un incantesimo di
Percezione del male (come l'omonimo incantesimo del chierico) tutte le
volte che desidera. Il lancio di questo incantesimo impiega un round di
combattimento, e quindi non può essere fatto contemporaneamente
all'attacco.

**Incantesimi:** I cavalieri con un punteggio di saggezza
sufficientemente elevato possono lanciare incantesimi clericali come se
fossero chierici di livello pari a un terzo del loro livello. Per
esempio, un cavaliere di 17° livello può lanciare incantesimi come se
fosse un chierico di 6° livello. Tutte le normali regole e restrizioni
che si applicano al lancio e alla preparazione degli incantesimi di un
chierico si applicano anche al cavaliere.

**Scacciare i non morti:** I Cavalieri possono scacciare i non morti
come se fossero chierici di livello pari a un terzo del loro livello.
Per esempio, un cavaliere di 17° livello può scacciare i non morti come
se fosse un chierico di 6° livello. Tutte le normali regole e
restrizioni che si applicano a un chierico per scacciare i non morti si
applicano anche al cavaliere.
